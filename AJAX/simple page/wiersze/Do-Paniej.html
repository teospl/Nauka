<p>
Imię twe, pani, które rad mianuję,<br/>
Najdziesz w mych rymiech często napisane,<br/>
A kiedy będzie od ludzi czytane,<br/>
Masz przed inszymi, jesli ja co czuję.<br/>
</p>

<p>
Bych cię z drogiego marmoru postawił,<br/>
Bych cię dał ulać i z szczerego złota<br/>
(Czego uroda i twa godna cnota),<br/>
Jeszcze bych cię czci trwałej nie nabawił.<br/>
</p>
 
<p>
I mauzolea, i egiptskie grody<br/>
Ostatniej śmierci próżne być nie mogą;<br/>
Albo je ogień, albo nagłe wody,<br/>
Albo je lata zazdrościwe zmogą;<br/>
</p>

<p>
Sława z dowcipu sama wiecznie stoi,<br/>
Ta gwałtu nie zna, ta się lat nie boi.<br/>
</p>